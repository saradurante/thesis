\chapter*{Conclusioni}
\addcontentsline{toc}{chapter}{Conclusioni}

Con il mio studio incentrato sul linfoma di non-Hodgkin, ho voluto portare alla luce le pratiche terapeutiche che vengono messe 
in atto per il trattamento della patologia e il nursing del paziente oncoematologico. Negli approcci terapeutici previsti per 
il paziente, che siano di terapia o di indagini diagnostiche, l’infermiere svolge un ruolo centrale.\\ 
Ogni approccio terapeutico, che sia di radioterapia, chemioterapia, immunoterapia, trapianto o infusione delle CAR-T, 
ha delle complicanze associate e l’infermiere deve essere preparato a fronteggiarle. Bisogna sottolineare il ruolo centrale 
che gli infermieri hanno verso l’impiego delle CAR-T nelle diverse fasi di trattamento: preparazione del paziente, infusione 
della terapia, post-infusione e follow-up, in particolare nella gestione delle complicanze.\\
Gli infermieri devono essere adeguatamente formati e aggiornati, bisogna fornire loro gli strumenti necessari per poter agire 
correttamente nella pratica clinica, poiché la tipologia di paziente e i trattamenti sono complessi. Il nursing, inoltre, 
prevede di assicurarsi che il paziente, i familiari e la figura del caregiver, ricevano le giuste informazioni che riguardano 
test e procedure, nonché istruzioni sulla gestione dell’accesso venoso centrale e le potenziali complicanze che ne potrebbero 
derivare.\\
Gli infermieri, inoltre, devono adottare nella pratica clinica dei metodi di classificazione e valutazione oggettivi e 
standardizzati, soprattutto nei casi in cui si sospettano complicanze i cui cambiamenti possono insorgere rapidamente nel tempo.\\
La gestione del dolore è una delle dimensioni di cura più importanti, il ruolo degli infermieri è fondamentale, 
dal punto di vista sia della valutazione che per quanto riguarda il trattamento farmacologico e non farmacologico. 
È essenziale la sua valutazione iniziale ma è altrettanto indispensabile la rivalutazione frequente del paziente, in quanto 
permette di determinare se gli interventi adottati sono stati efficaci nel ridurre la sintomatologia dolorosa.\\
L’infermiere è colui che stabilisce una relazione di aiuto costante e prolungata con il paziente oncologico e i suoi 
familiari, fornisce supporto psicologico ed emotivo, deve promuovere il ruolo del caregiver e del nucleo familiare. 
Oltre a “sapere” e “saper fare”, in quanto professionista deve  anche “saper essere”, ovvero possedere quelle capacità 
comunicative e relazionali, insieme ad empatia e umanità, che possono aiutare il paziente a sviluppare una maggior compliance 
alle terapie e all’iter terapeutico.

