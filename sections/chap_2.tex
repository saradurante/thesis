\chapter{Linfoma non-Hodgkin}

I linfomi non-Hodgkin (LNH) sono neoplasie che originano dalla proliferazione incontrollata dei linfociti B e T/NK, 
cellule che fanno parte del sistema immunitario e si trovano nel sangue, nel tessuto linfatico di linfonodi, milza, 
timo e midollo osseo\cite{LNHAIL}. La differenza tra i LNH e il linfoma di Hodgkin è la presenza, in quest'ultimo,
della cellula di Reed-Sternberg (Figura \ref{fig:FIGURE_2.2}), un particolare tipo di linfocita B, che presenta due nuclei, 
caratteristica che permette di distinguere una cellula sana da una malata\cite{LNHAIMAC}.

\begin{figure}[H]
    \begin{center}
    \includegraphics[width=0.4\columnwidth]{img/Reed-Sternberg.jpeg}
    \vspace{-3mm}
    \end{center}
    \caption{Aspetto al microscopio delle cellule di Reed-Sternberg
    \cite{MSD}}
    \label{fig:FIGURE_2.2}
\end{figure}

\section{Cause}
Sappiamo, ad oggi, che è la mutazione del DNA del linfocita che porta allo sviluppo del LNH, 
ma non sono ancora note le cause per cui tale mutazione si verifica. 
Tuttavia, alcuni fattori aumentano il rischio di sviluppo di determinati sottotipi di linfoma, come ad esempio, 
l’indebolimento del sistema immunitario (immunodepressione), causato da terapie con farmaci 
immunosoppressori usati nel post-trapianto o nell'infezione da HIV\cite{AMERICANCS}.\\
Malattie autoimmuni, come il Lupus eritematoso sistemico (LES), l'artrite reumatoide, 
la malattia di Sjogren (Sjögren), la celiachia, sono correlate ad un aumento del rischio di sviluppo del LNH, 
in quanto l’iperattività del sistema immunitario, può provocare la crescita e la 
divisione dei linfociti in modo incontrollato, 
con conseguente rischio di sviluppo di cellule anomale\cite{AMERICANCS}.\\
Sono fonte di rischio anche le infezioni virali croniche, poichè il sistema immunitario, 
per combattere l’infezione, stimola una maggiore produzione di linfociti, con il rischio che si 
verifichino mutazioni nel DNA del linfocita stesso. Esempi di infezioni virali croniche sono l’epatite C, 
la precedente esposizione al virus di Epstein-Barr (responsabile della mononucleosi infettiva), 
l'infezione da virus della leucemia umana a cellule T (HTLV-1), a trasmissione sessuale, mediante sangue infetto 
oppure tramite il latte materno da una madre infetta (è maggiormente diffuso in alcune parti del 
Giappone e nei Caraibi, ma si può trovare in tutto il mondo); l’infezione da virus dell'herpes umano 8 (HHV-8), 
può causare un linfoma molto raro, noto come linfoma a versamento primario, che si presenta in soggetti infetti da 
HIV\cite{AMERICANCS}.\\
Le infezioni batteriche, rappresentano anch’esse un fattore di rischio nello sviluppo del LNH. 
L’infezione causata da \emph{Helicobacter pylori}, rappresenta la prima causa di linfoma primitivo dello stomaco; 
la \emph{Chlamydophila psittaci}, è un batterio collegato allo sviluppo del linfoma nei tessuti intorno all’occhio, 
chiamato linfoma della zona marginale annessiale oculare; il batterio \emph{Campylobacter jejuni} è correlato a un tipo 
di linfoma MALT, chiamato malattia immunoproliferativa dell'intestino tenue\cite{AMERICANCS}.\\
Inoltre, il trattamento con chemioterapia o radioterapia, a cui è sottoposta la persona a causa di altri tipi di tumore, 
può aumentare negli anni seguenti, il rischio di sviluppare il LNH\cite{AMERICANCS}.\\
L’esposizione a sostanze chimiche tossiche, come pesticidi e derivati del benzene, è altresì un fattore di rischio.\\ 
Il linfoma non Hodgkin non sembra essere presente in più membri di una stessa famiglia, tuttavia, 
il rischio può essere leggermente maggiore se un parente di primo grado (come un genitore o un fratello/sorella) 
ha una storia di linfoma\cite{AMERICANCS}.

\section{Epidemiologia}
I linfomi non-Hodgkin rappresentano globalmente il 4-5\% delle nuove diagnosi di neoplasia nella popolazione 
occidentale e in Italia sono la quinta forma di cancro più comune negli uomini e la sesta nelle donne\cite{AIOM}. 
L’età media di insorgenza è compresa tra 50 e 60 anni e l’incidenza tende a incrementare con l’aumentare dell’età. 
Il LNH può tuttavia presentarsi ad ogni età.
Un maggiore rischio si presenta inoltre nei paesi industrializzati e nella razza bianca\cite{AMERICANCS}.

\begin{figure}[H]
    \begin{center}
    \includegraphics[width=0.3\columnwidth]{img/Incidencerates2014-18race-ethnicity.png}
    \vspace{-3mm}
    \end{center}
    \caption{Tasso di incidenza del LNH nelle diverse razze negli Stati Uniti anni 2014-2018
    \cite{Americanstatistic}}

\end{figure}

In Italia si calcolano circa 19-20 nuovi casi per 100.000 abitanti ogni anno, pertanto 16.000 nuovi casi di linfoma, 
con un incremento annuo pari all’1,3\%\cite{AIOM}.\\
L’incidenza è in aumento, secondo le stime dei Registri Tumori AIRTUM (Associazione Italiana Registri Tumori).
Per l’anno 2020 le stime parlano circa di 7000 nuovi casi tra gli uomini e 6100 tra le donne (Figura \ref{fig:FIGURE_2.3}). 
Nonostante ciò, la mortalità resta stabile negli anni\cite{AIRC}.


\begin{figure}[H]
    \begin{center}
    \includegraphics[width=0.6\columnwidth]{img/2021.png}
    \vspace{-3mm}
    \end{center}
    \caption{Numeri del cancro in Italia per l’anno 2021
    \cite{img4-6-7}}
    \label{fig:FIGURE_2.3}
\end{figure}

\begin{figure}[H]
    \begin{center}
    \includegraphics[width=0.6\columnwidth]{img/2020.png}
    \vspace{-3mm}
    \end{center}
    \caption{Numeri del cancro in Italia per l’anno 2020
    \cite{img5}}

\end{figure}

In America, il LNH è uno dei tumori più diffusi, rappresenta circa il 4\% delle diagnosi di tumore\cite{Americanstatistic}. 
Secondo le stime dell’American Cancer Society, negli Stati Uniti, nel 2022 sono previste circa 80.000 nuove 
diagnosi di LNH e circa 20.000 decessi.

\begin{figure}[H]
    \begin{subfigure}[b]{0.4\textwidth}
            \includegraphics[width=\linewidth]{img/Estimatednewcases2022.png}
            \caption{Stime dei nuovi casi di LNH negli Stati Uniti per l’anno 2022}
            
    \end{subfigure}
    \begin{subfigure}[b]{0.4\textwidth}
            \includegraphics[width=\linewidth]{img/Estimateddeaths2022.png}
            \caption{Stime dei decessi di LNH negli Stati Uniti per l’anno 2022}
            
    \end{subfigure}
    \begin{subfigure}[b]{0.4\textwidth}
        \includegraphics[width=\linewidth]{img/Incidencerates2014-18.png}
        \caption{Tasso di incidenza del LNH per sesso negli Stati Uniti anni 2014-2018}
        
\end{subfigure}
\begin{subfigure}[b]{0.6\textwidth}
    \includegraphics[width=\linewidth]{img/5-yearrelativesurvival2011-2017.png}
    \caption{Sopravvivenza a 5 anni, in base allo stato del LNH alla diagnosi, negli Stati Uniti, negli anni 2011-2017}
    
\end{subfigure}
    \caption{}
    \cite{{Americanstatistic}}
\end{figure}

\section{Sintomi}
I linfomi, spesso, possono risultare asintomatici e alla diagnosi la malattia si presenta ad uno stadio già avanzato.
Generalmente il sintomo più frequente è l’ingrossamento persistente e non dolente dei linfonodi di ascelle, inguine e 
collo\cite{LNHAIL}.\\ 
Sintomi sistemici, invece, possono essere febbre, perdita di peso, sudorazione notturna, prurito persistente; 
questi sintomi si manifestano quando sono coinvolti linfonodi profondi, che non possono quindi essere né osservati 
ne palpati e sono più comuni nel caso di linfomi aggressivi. I linfomi possono inoltre causare epatomegalia e 
splenomegalia\cite{AMERICANCANCER}.\\ 
Linfomi più aggressivi, possono colpire organi che non appartengono al sistema linfatico, come stomaco, intestino, 
cute, sistema nervoso, mammella e testicolo; i sintomi, in questi casi, sono specifici, cioè dipendono 
dall’organo interessato\cite{AMERICANCANCER}.
Le cellule tumorali possono anche invadere il sangue, in questo caso si parla di leucemizzazione periferica\cite{LNHAIL}.

\section{Classificazione}
In base alla modalità di crescita e progressione della malattia, i linfomi non-Hodgkin vengono suddivisi in 
linfomi indolenti o a basso grado di malignità, in cui c’è infatti una lenta progressione della malattia,
con una tendenza a recidivare, non sono presenti sintomi sistemici, le dimensioni dei linfonodi affetti aumentano lentamente. 
I linfomi aggressivi o ad alto grado di malignità, sono invece caratterizzati da una rapida progressione della malattia, 
sono associati a sintomi sistemici e necessitano di trattamenti tempestivi\cite{reteveneta}.\\

I linfomi di non Hodgkin, attualmente vengono classificati seguendo i criteri proposti dalla WHO 
(World Health Organisation), basati sulla precedente classificazione REAL (Revised European American Lymphoma) 
del 1994, che ha identificato più di 60 tipi di LNH, descritti come unità a sé stanti\cite{AIOM}.\\
La classificazione, identifica i LNH in base alla cellula di origine 
(linfocita B, T o NK), e si basa su criteri morfologici, immunofenotipici, genetici e molecolari, 
integrati con le caratteristiche di presentazione clinica\cite{AIOM}. 
La classificazione WHO riconosce tre principali categorie: linfomi a cellule B mature, linfomi a cellule T/NK
mature e linfomi di Hodgkin (Figura \ref{fig:FIGURE_2.13}).\\
Tra i linfomi a cellule B mature, i linfomi diffusi a grandi cellule B (indicati con l’acronimo DLBCL, 
diffuse large B cell lymphoma) sono linfomi aggressivi e da soli rappresentano il sottotipo più frequente, 
sono circa il 25-35\% dei LNH\cite{AIOM}.
Il linfoma follicolare (FL) è un linfoma a cellule B e rappresenta circa il 20\% dei linfomi non-Hodgkin.

\begin{figure}[H]
    \begin{center}
    \includegraphics[width=1.0\columnwidth]{img/CLASS.WHO.jpeg}
    \vspace{-3mm}
    \end{center}
    \caption{Classificazione WHO 2016 delle neoplasie linfoidi
    \cite{img15-18}}
    \label{fig:FIGURE_2.13}
\end{figure}

\section{Stadiazione}
I linfomi vengono classificati anche in base allo stadio, quindi al grado di estensione della patologia, 
importante al fine di determinare la prognosi e il piano terapeutico più adatto. 
Ad oggi, la stadiazione dei linfomi in quattro stadi, (Figura \ref{fig:FIGURE_2.14}) si basa sulla revisione di 
Lugano, che ha sostituito la precedente classificazione di Ann-Arbor/Cotswolds\cite{AIOM}.\\
Stadio I, la malattia coinvolge solo una stazione linfonodale, ovvero un gruppo ravvicinato di linfonodi. 
Stadio II, la malattia coinvolge due o più stazioni linfonodali, localizzate dallo stesso lato del diaframma. 
Stadio III, la malattia coinvolge stazioni linfonodali su entrambi i lati del diaframma. 
Stadio IV, la malattia coinvolge altri organi, diversi dai linfonodi (ad esempio fegato, polmone o midollo osseo)\cite{LLS}.\\
La lettera "B", che veniva aggiunta in precedenza per indicare la presenza di sintomi sistemici, 
con la nuova revisione non viene più utilizzata, se non per il Linfoma di Hodgkin (LH)\cite{AIOM}.
Se il tumore coinvolge un organo esterno al sistema linfatico, come il fegato, si aggiunge la lettera E, 
si aggiunge la lettera S se è coinvolta la milza\cite{ISTGENT}.\\
In caso di massa tumorale con dimensioni voluminose, quindi in caso di condizioni di \emph{bulky}, 
prima si aggiungeva la lettera X, attualmente non è più necessario, 
bisogna solo dare l’indicazione del diametro maggiore della lesione\cite{AIOM}.

\begin{figure}[H]
    \begin{center}
    \includegraphics[width=0.7\columnwidth]{img/nhlstages.png}
    \vspace{-3mm}
    \end{center}
    \caption{Stadi del linfoma non-Hodgkin (LNH).
    \cite{LLS}}
    \label{fig:FIGURE_2.14}
\end{figure}

\begin{figure}[H]
    \begin{center}
    \includegraphics[width=0.95\columnwidth]{img/LUGANOAIOM.png}
    \vspace{-3mm}
    \end{center}
    \caption{Stadiazione del LNH secondo la revisione di Lugano.
    \cite{AIOM}}
    
\end{figure}


\section{Indici prognostici}

Per valutare la prognosi dei pazienti con linfoma di non-Hodgkin è in uso l’Indice Prognostico Internazionale (IPI). 
Dalla combinazione di una serie di fattori, i pazienti vengono suddivisi in gruppi di rischio: basso, intermedio 
ed alto\cite{AIOM}.\\ 
Per i linfomi diffusi a grandi cellule B (DLBCL) vengono considerati IPI (Indice Prognostico Internazionale) ed aaIPI, 
cioè IPI “aggiustato per età” (age-adjusted IPI)(Figura \ref{fig:FIGURE_2.16}).\\
L’Indice Prognostico Internazionale si basa sulla suddivisione in stadi e prende in considerazione cinque criteri: 
età >60 anni, stadio della malattia (III-IV), malattia presente anche al di fuori del sistema linfatico 
(coinvolgimento di >1 sede extranodale), capacità di svolgere le attività quotidiane o performance status (ECOG)
ed elevati livelli dell’enzima lattato-deidrogenasi (LDH); elevati livelli ematici di tale enzima,
indicano la presenza di danno tissutale e cellulare. Valori normali sono compresi tra 80 e 300 mU/ml\cite{AIOM}.\\ 
IPI aggiustato per età (aaIPI), è per pazienti con <60 anni, i fattori di rischio per il calcolo sono: 
stadio della malattia (III-IV), performance status (ECOG), livelli elevati dell’enzima LDH.\\
Attualmente per valutare la prognosi dei pazienti con linfoma follicolare, si utilizza l’indice FLIPI 
(Follicular Lymphoma International Prognostic Index), che valuta: 
età >60 anni, elevati livelli di LDH sieriche, stadio (III-IV), livelli di emoglobina (Hb) inferiori al limite minimo, 
coinvolgimento di >4 sedi linfonodali (Figura \ref{fig:FIGURE_2.17}) \cite{AIOM}.\\
Per il linfoma mantellare, l’indice usato è il MIPI (Mantle cell lymphoma International Prognostic Index) 
(Figura \ref{fig:FIGURE_2.18}) e i fattori di rischio presi in esame in questo caso sono: età, ECOG PS scale 
(Eastern Cooperative Oncology Group Performance Status), livelli di LDH sierici elevati, conta leucocitaria\cite{MIPI}.

\begin{figure}[H]
    \begin{center}
    \includegraphics[width=0.7\columnwidth]{img/IPI-AAIPI.jpeg}
    \vspace{-3mm}
    \end{center}
    \caption{Indice Prognostico Internazionale (IPI) ed IPI “aggiustato per età” (aaIPI)
    \cite{img15-18}}
    \label{fig:FIGURE_2.16}
\end{figure}

\begin{figure}[H]
    \begin{center}
    \includegraphics[width=0.8\columnwidth]{img/FLIPI.png}
    \vspace{-3mm}
    \end{center}
    \caption{Follicular Lymphoma International Prognostic Index (FLIPI)
    \cite{img19}}
    \label{fig:FIGURE_2.17}
\end{figure}

\begin{figure}[H]
    \begin{center}
    \includegraphics[width=0.6\columnwidth]{img/MIPI.png}
    \vspace{-3mm}
    \end{center}
    \caption{Mantle cell lymphoma International Prognostic Index (MIPI)
    \cite{MIPI}}
\label{fig:FIGURE_2.18}
\end{figure}

\section{Esami diagnostici}
Il gold standard per la diagnosi di linfoma non-hodgkin è la biopsia linfonodale. 
È un esame che consiste nel prelievo di un frammento di tessuto o di un linfonodo, al fine di 
accertarne la natura mediante analisi in laboratorio. 
Generalmente la biopsia viene eseguita in anestesia locale, senza dover ricorrere ad un ricovero; 
se si hanno problemi di accesso al linfonodo, si procede con un intervento in anestesia generale\cite{ISS}.\\
È fortemente raccomandata l’esecuzione di una biopsia escissionale con asportazione dell’intero linfonodo 
oppure una biopsia incisionale, che prevede l’asportazione di un frammento di tessuto\cite{AMERICANCANCER}.\\ 
L’ago aspirato invece è da evitare, in quanto non fornisce un quantitativo di tessuto utile al patologo per formulare 
una diagnosi, si sottopone il paziente ad una procedura non necessaria e si allungano i tempi di formulazione 
della diagnosi\cite{reteveneta}.\\
Un ago-biopsia o core biopsy può essere presa in considerazione come alternativa alla biopsia escissionale/incisionale,
nel caso in cui il linfonodo non risulti accessibile chirurgicamente, in caso di pazienti particolarmente anziani o in 
condizioni di comorbidità; essa è eseguita mediante l’utilizzo di un ago tranciante o ago a scatto, con guida 
ecografica o TC\cite{reteveneta}.\\
Dopo il prelievo, un emolinfopatologo esperto (patologo specializzato nella diagnosi di tali patologie) analizza 
il campione, per verificare la presenza di cellule cancerose e identifica anche il sottotipo 
istologico o istotipo di linfoma, da cui dipende l’evoluzione del quadro patologico e la scelta del piano 
terapeutico più adatto\cite{LLS}.\\

Nel momento in cui viene accertata la diagnosi di linfoma di non Hodgkin, il paziente si sottopone ad altri 
esami specifici, a supporto della diagnosi, per analizzare lo stato di salute della persona e il grado di 
estensione della malattia.\\
Anamnesi ed esame obiettivo vengono effettuati per la valutazione dei linfonodi superficiali, per quanto 
riguarda sede, numero e aspetto; si valuta altresì l'eventuale presenza di epatomegalia o splenomegalia.\\
Si analizza la presenza di sintomi associati come febbre, calo ponderale del peso 
(>10\% negli ultimi 6 mesi senza cause apparenti) e sudorazione notturna\cite{reteveneta}.\\
Nel paziente anziano (>65 anni) valutare lo stato di fragilità; in Italia è in uso il modello di 
Valutazione Geriatrica Multidimensionale (VGM), basato sulle scale ADL (valuta le attività di base di vita quotidiana),
IADL (valuta le attività strumentali di vita quotidiana), CIRS (valuta l’indice di comorbidità); 
in base al risultato il paziente viene inserito nella categoria, fit, unfit o frail\cite{AIOM}.

\begin{figure}[H]
    \begin{center}
    \includegraphics[width=0.9\columnwidth]{img/FIT-UNFIT-FRAIL.png}
    \vspace{-3mm}
    \end{center}
    \caption{Criteri per il calcolo della categoria di rischio del paziente geriatrico
    \cite{AIOM}}

\end{figure}

Il paziente viene sottoposto ad esami ematochimici per: emocromo, VES, LDH, beta-2 microglobulina, proteine, 
funzionalità epatica, renale e tiroidea, vitamina D, albumina, test di gravidanza per le donne in età fertile; 
screening sierologico per HBV, HCV, HIV\cite{AIOM}, \cite{reteveneta}.\\
Effettuare una valutazione dell’attività cardiaca mediante elettrocardiogramma ed ecocardiogramma per valutare 
la frazione di eiezione, nonché una valutazione dell’attività respiratoria mediante spirometria, in vista di 
trattamenti con farmaci che potrebbero avere degli effetti su di esse\cite{AIOM}.\\ 
Per i pazienti in età fertile che si sottoporranno a chemioterapia sterilizzante, prevedere un programma di 
criopreservazione del liquido seminale per l’uomo e degli ovociti per la donna, valutando l’eventuale assunzione di 
estroprogestinico, LH-RH o analoghi\cite{AIOM}.\\

La diagnostica per immagini può prevedere la TC collo, torace e addome o pelvi con mezzo di contrasto (m.d.c.); 
la radiografia del torace in due proiezioni, associata all’ecografia completa dell’addome, possono sostituire 
la TC in caso di pazienti anziani con disordini linfoproliferativi a decorso indolente.\\
La PET-TC total body con 18 FDG (Fluorodesossiglucosio) è raccomandata nei linfomi detti “PET avidi” come il linfoma diffuso 
a grandi dellule B (DLBCL), linfoma follicolare, mantellare, linfomi a cellule T, nonchè nel caso di linfomi indolenti 
con sospetta trasformazione istologica. Nei pazienti con malattia non avida per FDG si può optare per la TC\cite{reteveneta}.\\ 

Nei pazienti con malattia avida, la risposta alla PET viene valutata mediante i criteri di Deauville\cite{AIOM} 
(Figura \ref{fig:FIGURE_2.19}). La risposta al trattamento può essere di remissione completa (RC) con punteggio 
Deauville 1-3, in cui si ha la scomparsa della malattia in ogni sede e anche i sintomi ad essa correlati 
(rientrano nella categoria RC pazienti con PET positiva che ottengono una PET negativa); 
remissione parziale (RP), punteggio Deauville 4-5, con riduzione 
delle adenopatie superiore al 50\%, senza comparsa di nuove lesioni (la PET può essere positiva sulle sedi iniziali 
di malattia non incrementate); malattia stabile (MS), punteggio Deauville 4-5, PET positiva sulle sedi iniziali di 
malattia senza comparsa di nuove lesioni; progressione (PG), punteggio Deauville 5, comparsa di nuove lesioni 
alla PET e aumento superiore al 50\% delle dimensioni delle lesioni linfomatose presenti all’inizio del 
trattamento\cite{AIOM}.

\begin{figure}[H]
    \begin{center}
    \includegraphics[width=0.9\columnwidth]{img/DEAUVILLE.png}
    \vspace{-3mm}
    \end{center}
    \caption{Criteri di Deauville per la valutazione della risposta alla PET.
    \cite{AIOM}}
    \label{fig:FIGURE_2.19}
\end{figure}

In casi specifici, si valuta la necessità di ricorrere a:\\ 
- Biopsia osteo-midollare (BOM), eseguita per prelevare un frammento di tessuto dalla cresta iliaca posteriore 
superiore, per accertarsi che la malattia non si sia diffusa al midollo spinale; se il paziente ha una PET positiva 
su osso, questa procedura può non essere eseguita.\\
- Visita otorinolaringoiatrica, nel caso in cui si sospetti o si sia accertata una localizzazione rino-oro-faringea.\\
- TC/RMN cerebrale, scintigrafia scheletrica, ecografia testicolare, RX o endoscopia del tratto gastroenterico, 
da eseguire in caso di localizzazione dubbia o sospetta a livello del SNC.\\
- Esame citologico chimico-fisico del liquido cefalo-rachidiano, in caso di rischio di diffusione meningea, 
mediante puntura lombare o rachicentesi\cite{AIOM}.






